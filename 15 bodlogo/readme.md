Game of Thrones - Палиндромын анихрам болох эсэхийг шалгах
Бодлогын утга
Дотрахи нар хаан Робертийн ордонд довтлохоор төлөвлөж байна. Роберт хаан тэднийг хаалгаар л орж ирж болохыг мэдэж, тэр ганцхан хаалгыг түгжихээр шийдсэн.

Гэвч хаалгыг түгжих түлхүүр нь палиндром үүсгэх боломжтой (анихрам) үг байх ёстой.

Таны даалгавар: Өгөгдсөн үгийг аваад, түүнийг палиндром болгон дахин эрэмбэлэх боломжтой эсэхийг шалгаарай. Хэрэв боломжтой бол "YES" үгүй бол "NO" гэсэн хариуг буцаана.

Палиндром гэж юу вэ?
Палиндром гэдэг нь урдаас нь уншихад, араас нь уншихад адилхан үг буюу мөр юм. Жишээ нь: "madam", "racecar", "aabaa"

Палиндром анихрам болох нөхцөл
Палиндромд бүх үсэг тэгш тоотой буюу хоёр хоёроороо байхаас гадна,

Хэрвээ үгийн урт сондгой бол яг нэг үсэг нь сондгой тоотой байж болно.

Жишээ:

"aaabbbb"

a: 3 удаа

b: 4 удаа

Уртын тоо сондгой → зөвхөн нэг үсэг сондгой тоотой байж болно → a 3 удаа → боломжтой → YES

"cdefghmnopqrstuvw"

Бүх үсэг ганц удаа

Сондгой урт → нэг үсэг сондгой байж болно, гэхдээ бүх үсэг сондгой (нэг удаа) байгаа тул олон сондгой үсэг байна → боломжгүй → NO

Шийдлийн санаа
Өгөгдсөн үгийн үсгүүдийн тоог тоолно.

Хэдэн үсэг сондгой тоотой байгааг тоолно.

Хэрвээ үгийн урт тэгш байвал, сондгой тоотой үсэг 0 байх ёстой.

Хэрвээ үгийн урт сондгой байвал, сондгой тоотой үсэг яг 1 байх ёстой.

Энэ нөхцөл хангаж байвал YES, үгүй бол NO гэж хэвлэнэ.
